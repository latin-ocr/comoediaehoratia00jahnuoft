-9-

tatam esse eo confirmatur quod ‘de tribus sociis' duas
habemus formas, e quibus elegiacam recentiorem esse
demonstrabo. Aliud fortasse exemplum praebet ‘nun-
tius sagax', cuius transcriptionem quodammodo ele-
giacam nominare licet ‘Pamphilum'. -- Proximum
deinde erat ut poeta narrationem illam interpositam
non de se faceret sed de aliis, nisi forte id genus pro—
ximum existimas, in quo narratio omnino omissa est
et sola relincuntur diucrbia, cuius exempla sunt ‘co-
moedia Babionis' et ‘de clericis et rustico'. Inter has
reliquasque ‘comoedias elegiacas’ medium fere locum
tenet ‘Pamphilus⁷, qui narrationem non praebet nisi
in principio elegiae III: “Tunc Venus inquit'. Vtrum
uero comoediarum elegiacarum genus uetustius sit, di-
iudicare non audeo.

Tria igitur comoediarum genera distinguo:

I comoedias Horatianas hexametris adstrictas,

II comoedias Horatianas elegiacas,

III comoedias quae iam uulgo dicuntur elegiacae.
Ne tamen putaueris propter hunc ordinem me conten-
dere e. g. ‘de tribus puellis' comoediam uetustiorem
esse Vitalis comoediis aut tabulam compositurum me
esse carum quae nobis seruatae uel adhuc editae sunt.
Nihil aliud dico nisi hunc esse ordinem transformationis.
Possunt uero multae interisse, possunt uetustioris ge-
neris comoediae cum iam floreret recentius esse scriptae.
Omnino tabulas tales nihili facio, quoniam mihi per-
suasum est ex metricis, rhythmicis, similibus indiciis
de eorum quidem temporum scriptis nihil concludi
posse. Veluti Vitalem poetam octauo saeculo tribuit
Rudolphus Peiper propter elisionum usum. Nihil uero
ex eo probabile efficitur, siquidem permultum interest
quid singuli auctores didicerint a magistris, quorum
doctrinam omnibus locis per totum medium aeuum
eandem fuisse nemo puto contendet. — At qui tabu-
lam est compositurus, prius in singulas comoedias
accuratissime inquirat semperque reminiscatur oportet

