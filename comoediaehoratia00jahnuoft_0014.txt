„3—

aequalium. Hos uero scriptores cum res describerent
persaepe ridiculas et iocosas in carminibus quae sa·
tirae dicebantur, quod nomen medii aeui homines du-
cebant a Satyris, iocularibus illis Bacchi comitibus¹)‚
et componebant cum fabulis satyricis, ipsos comoe-
diarum scriptores appellatos esse nemo mirabitur. Et
hinc melius intellegitur quid sibi uelit Isidorus in Ori-
ginum libri VIII cap. 7, cum dicat: ‘Duo sunt . . . ge-
nera comicorum, id est ueteres et noui. Veteres qui
et ioco ridiculares exstiterunt ut Plautus, Accius, Te-
rentius. Noui, qui et Satyrici, a quibus generaliter
uitia carpuntur ut Flaccus, Persius, quenalis et alii?
— Alia huius doctrinae specimina afferre nolo, quia
omnia ex eodem fonte fluxisse uidentur3 sufficit quod
statuimus satirarum scriptores etiam comicos nomi-
natos ideoque satiras ipsas habitas esse pro comoediis
itemque carmina secundum hoc exemplum composita.

Has igitur comoedias quas ‘Horatianas' dixi per
monologum decurrentes primam medii aeui comoedia-
rum formam fuisse conicio, in quibus per hexametros
— uides hic quoque sicut in tragoediis hexametrum
primarium fuisse uersum — tales fere res pronuntia-
rentur quales in fabula, quae est ‘de tribus sociis’.
Mox uero cum amatoriae res in haec carmina intro-
ductae essent uelut est in ‘nuntio sagaci', ab Ouidio
amandi poetarum principe ea forma sumpta est, quam
in eroticis operibus omnibus adhibuit, distichon ele-
giacum, cuius generis exemplum est comoedia ‘de tri·
bus puellis'.²) Sic enim comoediarum formam commu-

1) Euanthius et Donati commentum de comoedia ex rec.
Aug. Reifferscheidii (Ind. schol. Vratisl. hibern. 1874s75) p. 5:
‘hinc deinde aliud genus fabulae id est satira sumpsit exordium,
quae a satyris, quos inlotos semper ac petulantes deos scimus

esse, uocitata est. . . quod item genus comoediae multis
offuit poetis.'
2) quae initio Horatii imitationem aperte indicat. —- In

Maximiani elegia V, quae huc quadrare uidetur, dialogus ali-
quantum differt a nostris comoediis.

