—24—

opus est, quandoquidem non solum in prologo sed in
ipsa quoque fabula uersus leguntur qui talem exitum
spectare uideantur, uelut u. 206: ‘Luctus saepe grauis
risu contingit inani' et uu. 207 et 208, u. 257: ‘Non
curo uerba mihi si dicuntur acerba’‚ u. 282: ‘Tu mihi
coniuncta postpone pericula cuncta' e. q. s. Hi uersus
quamuis bene stent per se, tamen grauiores fiunt ad·
dito exitu tristiore.

Versus autem illi duodecim primum legenti ab·
ruptius breuiusque dicti esse uidentur quam reliqui
huius comoediae, ita ut cogitatio fiat num a lectore
quodam postea additi sint ad complendam auctoris
pollicitationem in uersu 34 factam. Sed accuratius
inspicienti mox manifestum erit auctorem nostrum
ipsas res breuissime enarrare, uberrimum esse in affe-
rendis sermonibus, ef. uu. 170 sqq„ 196 sqq„ 285. Dia-
logus autem etiam in eis uersibus qui secuntur fuse
lateque decurrisse uidetur. Quadrat igitur haec quoque
pars ad narrandi rationem quam tota fabula adhibitam
esse uidemus et bene respicit ad prologum et indicari
uidetur uersibus nonnullis qui antecedunt.

Sed potest olim fuisse fabula inde a uersu 35 us-
que ad uersum 285 — cui sententiae a codice Halber-
stadensi 1) adiumentum parari non credo —, quamquam
huius argumentum secundum nostrum iudicium ualde
exile minusque rarum fuisset, quippe quod explicari
posset his duobus Hugonis Trimbergensis uersibus²):

‘swelh meit nimpt tummer knappen schenken‚
die wil sich schier an eren krenken?

Nam quod parum actionis in fabula inest, ideo con-
iecturam refutare non licet, siquidem perspeximus
auctorem non tam res enarrare uelle quam id spectare
ut dialogum efficiat uiuidum et sic clarius ostendat

1) uide infra p. 36.
2) Renner uu. 12533 sq.

